# Prefazione

## Programmazione

Questo libro cercherà di introdurvi alla programmazione.
Leggendo la definizione "formale" della *Programmazione* su Wikipedia, essa
riporta:

```
La programmazione, in informatica, è l'insieme delle attività e tecniche che
una o più persone specializzate (team), programmatori o sviluppatori
(developer), svolgono per creare un programma o applicazione, ossia un software
da far eseguire ad un computer, scrivendo il relativo codice sorgente in un
determinato linguaggio di programmazione.
```

Scopriremo assieme, che la programmazione è molto altro. Cercando di esplorare
le varie sfaccettature di questo strumento.

## Come leggere questo libro (come vuoi!)

Leggi questo libro nel modo in cui preferisci, salta le pagine se la tua
curiosità ti spinge a saltare in un altro capitolo.
Non esitare a tornare indietro, o rileggere il testo. Fai questo libro tuo.

## Cosa puoi fare con questo libro

Questo è un libro rilasciato sotto la licenza Creative Commons (CC BY-NC-SA 4.0),
quindi è un libro aperto e collaborativo. [1]
Questo libro è gratuito e libero e non può essere usato per scopi commerciali,
quindi economici.

Tuttavia, puoi trarne beneficio leggendolo, passandolo ai tuoi amici, a chi vuoi.
Se trovi un errore di battitura, una virgola mancante o una frase non chiara o
vuoi scrivere un capitolo nuovo puoi contribuire a questo indirizzo
https://github.com/elixirbytes/elixir-for-beginners

*Non preoccuparti, se non conosci termini come `git` o `github`, nei capitoli
successivi spiegheremo cosa e' `git` e a cosa serve.
In breve, per non lasciarti in sospeso, `git` è uno strumento collaborativo per
scrivere programmi.**

Abbiamo scelto la licenza Creative Commons perchè concede permessi di utilizzo
alle persone, cercando di condividere conoscenza che possa essere utile alla
collettività.

## Consigli sulla collaborazione

Per favore, prendete nota di ciò che non è chiaro durante le lezioni, ed usiamo
dei momenti appositi per chiedere delucidazioni e chiarire dubbi.

Questo libro e le idee espresse in questo corso, non sono univoche o
universalmente valide, derivano dalla lettura di moltissimi altri testi nel
corso degli anni e da esperienza diretta lavorando in aziende e nuove imprese di
diverse dimensioni.

Quando viene riportato qualcosa di non chiaro, usata una parola non comune o un
acronimo completamente estraneo, non esitate a chiedere un chiarimento nella
chat apposita, in modo da chiarirla subito.

Non bisogna essere in alcun modo timidi o esitanti, il dialogo e la
collaborazione sono fondamentali per imparare ad usare questo strumento così
flessibile che è la programmazione.

## Nota sullo stile di scrittura

Cercheremo di scrivere il libro evitando di usare il maschile o il femminile.
Tuttavia, nel caso trovassi forme maschili o femminili nel testo, abbi pazienza
con gli errori grammaticali e di forma che incontrerai.

Nel caso trovassi una forma non neutra, manda pure una correzione al testo,
tramite un "Pull Request", in modo da poter migliorare nel tempo il libro.

# Ringraziamenti

*Dedichiamo questo libro a **Ada Lovelace** la prima programmatrice di computer
al mondo.* [2]  
*Negli esempi di questo libro useremo il nome *Ada* in alcuni esempi,
continuando la tradizione dei programatori e programmatrici.* [3]

[1]: https://creativecommons.org/licenses/by-nc-sa/4.0/deed.it
[2]: https://it.wikipedia.org/wiki/Ada_Lovelace
[3]: https://it.wikipedia.org/wiki/Ada_(linguaggio_di_programmazione)
